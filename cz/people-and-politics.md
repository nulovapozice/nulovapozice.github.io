---
layout: page
title: Člověk a politika
description: Projekt - Člověk a politika
background: '/img/bg-index.jpg'
permalink: /cz/people-and-politics/
lang: cz
---

O projektu
----------

Cílem projektu Člověk a politika je tvořivým způsobem přispět k politické gramotnosti a uvažovat o politice v kontextu divadelního umění a o divadle v kontextu politiky. V rámci projektu hledáme společně odpověď na to, co je to politické cítění a kde se vzalo, jaké představy si projektujeme do obrazu politika, jaké jsou naše vlastní zkušenosti s politikou.

Autorkami a lektorkami sociologicko-divadelního projektu Člověk a politika jsou překladatelka a dramaturgyně Tereza Krčálová a teatroložka Romana Štorková Maliti. Součástí projektu jsou také přednášky politologa a diskuse s politikem.

Projekt je veden snahou dát účastníkům komplexní pohled skrze příběhy a zkušenosti lidí z našeho okolí, aby byli motivovaní se o politiku zajímat, aby dokázali být díky srovnání různých přístupů, názorů a přesvědčení tolerantní, zároveň však aby byli schopni vyargumentovat si svoji občanskou pozici.

Projekt je určený pro studenty středních škol a pro dospělé.


Nabídka pro školy, pedagogy a skupiny dospělých
-----------------------------------------------

Cílem projektu Člověk a politika je tvořivým způsobem přispět k politické gramotnosti studentů středních škol. Společně se studenty hledáme odpověď na to, co je to politické cítění a kde se vzalo, jaké představy si projektujeme do obrazu politika, jaké jsou naše vlastní zkušenosti s politikou. Do života dnešní mladé generace vstupují zájem a úvahy o politice podstatně intenzivněji, než to bylo u generací předchozích a důvodem je nejen migrační a ekologická krize a její politická interpretace, ale nyní aktuálně i otázky spojené s fungováním zdravotního, vzdělávacího a ekonomického systému po odeznění koronavirové pandemie.

Projekt není v žádném případě propagací nějakého konkrétního politického názoru. Je veden snahou dát účastníkům komplexní pohled skrze příběhy a zkušenosti lidí z našeho okolí, aby byli motivovaní se o politiku zajímat, aby dokázali být díky srovnání různých přístupů, názorů a přesvědčení tolerantní, zároveň však aby byli schopni vyargumentovat si svoji občanskou pozici. Mladí lidé jsou konfrontováni s pozitivními a negativními dopady politických rozhodnutí dávno předtím, než přistupují po prvé k volbám, ale ne vždy mají možnost tuto zkušenost reflektovat, což vede často k jejich apolitičnosti.

V rámci projektu se studenti naučí, jak pracovat metodou dokumentárního divadla verbatim (vypracování dotazníku, zaznamenání interview, jeho následné zpracování a transformace do uměleckého tvaru). Pro studenty bude jistě velkou výzvou, že jejich práce bude zhmotněna do podoby inscenovaného čtení v podání profesionálních divadelníků.

Projekt realizujeme v prostorech školy a/nebo v prostorech spolupracujícího divadla. Projekt je tvořený úvodní prezentací a 5 setkání formou přednášky, workshopu, diskuse. Součástí projektu je také návštěva vybraného divadelního představení a diskuse s jeho tvůrci. Počet a délku je možné upravit dle požadavek školy.

Máte zájem zapojit studenty Vaší školy do projektu Člověk a politika? [Kontaktuje nás](mailto:{{site.email}}). 
