---
layout: page
title: O nás
description: Propojování kultury a umění s jinými oblastmi života.
background: '/img/bg-about.jpg'
permalink: /cz/about/
lang: cz
---

Mise a vize
-----------

Nulová pozice je umělecké seskupení, jehož cílem je propojování kultury a umění s jinými oblastmi života. Integruje různé skupiny společnosti prostřednictvím kultury a umění a prostřednictvím vzdělávaní v oblasti kultury a umění. Vytváří platformy pro setkávání umělců a zástupců kulturních organizací podporujících demokratizující procesy v Evropě.


Mgr. Tereza Krčálová
--------------------

Mgr. Tereza Krčálová je bohemistka, rusistka, překladatelka a dramaturgyně. Překládá současné ruské hry (např. pro DAMU, Činoherní studio, Zlínské divadlo, Švandovo divadlo a dnešní divadlo Komedie). Věnuje se lektorské činnosti v oblasti dramaturgie a kritiky tance. Publikuje odborné studie o současném ruském divadle. Pořádá semináře a besedy s ruskými umělci, spoluorganizovala pozvání ruských režisérů do ČR a reciproční projekty. Od roku 2002 intenzivně sleduje především činnost moskevského divadla Teatr.doc, jež se zaměřuje na zpracování aktuálních společenských témat prostřednictvím nejnovějších divadelních metod. Teoreticky i prakticky se zabývá především metodou verbatim, která spočívá v uměleckém zpracování dokumentárního materiálu. Od roku 2000 se věnuje i tanci. Je členkou uměleckého uskupení Pulsar. S choreografem Michalem Záhorou se autorsky podílela na několika představeních (DEVOID, 2015; Generace X, 2019; Obrat konce, 2020).


Mgr. Romana Štorková Maliti
---------------------------

Mgr. Romana Štorková Maliti je divadelní teoretička a překladatelka. Absolvovala studium divadelní vědy na VŠMU a etnologie na FF UK v Bratislavě. V rámci svého postgraduálního studia na Ústavu východoevropských studií FF UK v Praze se věnuje poetice současného ruského dramatu. V letech 2001–2012 pracovala v Divadelním ústavu v Bratislavě, vedla divadelní měsíčník kød-konkrétne o divadle, festival současného dramatu Nová dráma/New drama, byla členkou rady pro výběr zahraničního divadla na MF Divadelná Nitra a dramaturgyní divadla Štúdio 12 – štúdio pre novú drámu. Od roku 2016 pracuje v Oddělení prezentace sbírky v Památníku národního písemnictví v Praze. Její překlady současného ruského dramatu uvádějí divadla na Slovensku např. Slovenské národné divadlo, Mestské divadlo Žilina, Divadlo J. Palárika v Trnavě. 


Mgr. Ľubica Schmarcová, PhD.
----------------------------

Mgr. Ľubica Schmarcová, PhD. je literární teoretička a historička. Ukončila studium slovenského jazyka, literatury a historie na Filozofické fakultě Univerzity Komenského v Bratislavě, doktorandské studium na Ústavu slovenské literatury Slovenské akademie věd a na Universität Regensburg. Věnuje se literatuře 19. století, dějinám a teorii poezie, kritické reflexi současné literatury. V roce 2007 vydala básnickou sbírku Prižmúrenými očami (Ars Poetica, 2007). V současnosti působí na Ústavu pro českou literaturu AV ČR, v.v.i v Praze a na Ústavu slovenské literatury SAV v Bratislavě. 
